<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en" class="calibre">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre1">
<p class="block_3" id="calibre_pb_10"> </p>
	<p class="block_"> </p>
	<p class="block_"> </p>
	<h2 id="id_Toc63112702" class="block_6">තාත්තා</h2>
	<p class="block_"> </p>
	<p class="block_8">ජීන් ඩි වැල්නොයිස් වරින් වර මා බලන්නට ගිය මිතුරෙකි. ඔහු ජීවත් වූයේ ගඟ අද්දර කැලෑ රොදක් ආසන්නයේ පිහිටි කුඩා නිවසකය. පැරිසියේ නොදැමුණු ජීවිතයේ පසළොස් වසරක් ගත කළ ඔහු පැරිසියෙන් පිටව ගියේය. විනෝදාශ්වාදයන්, රාත්‍රී භෝජන සංග්‍රහයන්, මිනිසුන්, ගැහැනුන්, කාඞ් ක්‍රීඩාවන් යන මේ සියල්ල හදිසියේම එපාවූ ඔහු තමා ඉපදුණු මේ කුඩා ස්ථානයට පැමිණ පදිංචි වූවේය.</p>
	<p class="block_8">අපි දෙතුන් දෙනෙක් වරින් වර සති දෙකක් හෝ තුනක් ඔහු සමග ගත කරන්නට ඔහුගේ නිවසට ගියෙමු. අපගේ පැමිණීමෙන් ඔහු මහත් සතුටට පත්වූ අතර අප ගිය පසු නැවත හුදකලාවීමෙන්ද ඔහු සතුටට පත් විය. පසුගිය සතියේ මා ඔහු බැලීමට ගිය විටදි ඔහු මා පිළිගත්තේ මහත් උණුසුමෙනි. එහි ගිය විටදි අපි එක්වද සමහර අවස්ථාවලදි වෙන් වෙන්වද අපේ කාලය ගත කළෙමු. දිවා කාලයේ සාමාන්‍යයෙන් පුරුදු ආකාරයට ඔහු කියවූ අතර මම මගේ වැඩ කටයුතුවල නිරත වූවෙමි. එහෙත් සෑම සවසකම මැදියම් රාත්‍රිය වනතුරු අපි කතා බහේ නිරත වූවෙමු.</p>
	<p class="block_8">පසුගිය අඟහරුවාදා උණුසුම් දිනයකින් පසු සවස නවය පමණ වෙද්දි අප දෙදනා වාඩිවී සිටියේ අප දෙපා අසලින් ගලා යන ජලය දෙස බලාගෙනය. දියවැල් තුළ පිහිනමින් නාන සෙයක් පෙන්නුම් කළ තරු දෙස බලාගෙන අප දෙදනා අපට ඉහළින් වූ තරු පිළිබඳව අවිනිශ්චිත අදහස් හුවමාරු කර ගනිමින් සිටියෙමු. අපේ අදහස් ඉතා අපැහැදිලි ව්‍යාකූල සහ කෙටි ඒවා වූයේ අපේ බුද්ධිය සීමාසහිත, දුර්වල සහ දුබල වූ හෙයිනි. ග්‍රේට් බෙයාර් තුළින් මියැදී යන හිරු මා තුළ වර්ධනය කළේ භාවනානුයෝගි හැඟීමකි. </p>
	<p class="block_8">ඉතා අඳුරු පැහැ ගැන්වූ එය කෙනෙකුට බලාගත හැකි වූයේ ඉතා පැහැදිළි රාත්‍රියකදී පමණය. අහසේ වූ වළා කැබලි ස්වල්පයද නොපෙනී ගොස්ය. අපි කල්පනා කරමින් සිටියේ කතා කරමින් සිටියේ ඉහළ ඇති මේ ලෝකවල ඉන්නා ප්‍රාණීන්, ඔවුන්ගේ තිබිය හැකි හැඩහුරුකම්, පරිකල්පනය කළ නොහැකි චිත්ත ප්‍රභවයන් හා නොදන්නා අවයවයන්ද හැම වර්ගයේම සතුන් හා පැළෑටි ද සියලුම රාජධානින් හා කරුණු කාරණා සකස් වී ඇති අන්දමද මිනිහෙකුගේ සිහිනවල අමාරුවෙන් ස්පර්ශ කළ හැකි දේවල්ද යන මේවා පිළිබඳවය. </p>
	<p class="block_8">හදිසියේම ඈතින් ඇසුණේ කැඳවුම් හඬකි.</p>
	<p class="block_8">“මහත්තයෝ... මහත්තයෝ...”</p>
	<p class="block_8">“මම මෙහේ බැප්ට්ස්ට්” ජීන් පිළිතුරු දුන්නේය. </p>
	<p class="block_8">“අන්න මහත්තයගේ අහිගුන්ඨිකයො ඇවිල්ලා” අපව සොයා ගත් සේවකයා පැවසුවේය. </p>
	<p class="block_8">මගේ මිත්‍රයා හඬනගා සිනාසුණේය. එය කලාතුරකින් සිදුවන්නකි.</p>
	<p class="block_8">“අද ජූලි දහනව වෙනිදද?” ඔහු ඇසුවේය.</p>
	<p class="block_8">“ඔව් මහත්තය.” </p>
	<p class="block_8">“හා හොඳයි, ඇයට කියන්න මං එනකම් ඉන්න කියල.</p>
	<p class="block_8">රෑ කෑමට මොනව හරි දෙන්න. මම එන්නම් තව විනාඩි දහයකින් පහළොවකින් විතර. </p>
	<p class="block_8">“අපි හෙමින් සැරේ ඇවිදගෙන යමු. යන අතරෙදි මාව හමුවන්න ආව ඇය ගැන මම මුළු කතාවම කියන්නම්.” </p>
	<p class="block_8">සේවකයා නොපෙනී ගිය පසු නැගී සිටි මා මිතුරා පැවසුවේ මා පසෙකින් ගමන් කරමිනි. </p>
	<p class="block_8">“අවුරුදු හතකට කලින් මං මෙහාට ආවට පස්සෙ එක දවසක් මම ගියා කැලෑවෙ ඇවිදින්න. එදා දවසත් අද වගෙ ලස්සන දවසක්. මම හෙමින් හෙමින් ඒ මහ ගස් යටින් ඇවිදගෙන ගියේ ඒවායේ කොළ අතරින් පෙනෙන අහසේ තරු බලමින් කැලයේ නිසල නිහඬතාවය විඳගනිමින්. </p>
	<p class="block_8">“ඒ මම සදහටම පැරිසිය අත්හැරල ආව හැටියෙම වගේ. අවුරුදු පහළොවක් තිස්සේ මා දුටූ මා අත්විඳි මා ද සහභාගි වූ සියලු මෝඩකම්, පහත්, අප්‍රසන්න දේවලින් මම වෙහෙසට පත්වෙලයි හිටියෙ. </p>
	<p class="block_8">මේ ගැඹුරු වනාන්තරයේ මම හුඟක් දුර ඇවිදගෙන ගියා. මම ඇවිදගෙන ගියේ මෙහෙ ඉඳල හැතැක්ම දහයක් විතර ඈතින් තියෙන ක්‍රවුසිල් ගමට යන පාර දිගෙයි. </p>
	<p class="block_8">කොයිම වෙලාවකවත් මාව අත්හැරල යන්නෙ නැති සෙන්ට්‐ජර්මේන් වර්ගයේ මගේ බල්ලා බොක්, එකපාරටම නැවතිල බුරන්න ගත්ත. මම හිතුවෙ ඒ අවට සමහර වෙලාවට නරියෙක්, වෘකයෙක් හරි වල් ඌරෙක්වත් ඉන්නව වෙන්න ඇති කියල. මමත් බොහොම සන්සුන්ව පා ඇඟිලි වලින් කිසිම ශබ්දයක් නෑසෙන්න හෙමින් ගමන් කළා. ඒත් එක පාරටම මට ඇහුණ හඬ තදකරගෙන වේදනාවෙන් වෙවුලමින් දුක්මුසුව කෑගසන මනුෂ්‍ය හඬක්. </p>
	<p class="block_8">ස්ථිරවම මිනිමැරුමක් සිද්ද වෙනව. මම නිතරම අතේ අරගෙන යන බර ඕක් දණ්ඩ තදින් අල්ල ගෙන ඉස්සරහටම ගියා. </p>
	<p class="block_8">කෙඳිරිය ඇහෙන කිට්ටුවටම ආව. දැන් ඒ කෑගැසුම පැහැදිළිවම ඇහුනත් හඬ ඇවිරී යනව දැණුන. ඒක ගෙදරකින් එන හඬක් වගෙයි දැනුණෙ. සමහර වෙලාවට ගල් අඟුරු පුච්චන මඩුවකින් වෙන්නත් පුළුවන්. මට අඩි තුනක් විතර ඉස්සරහින් දුවගෙන ගිය බොක් බුරමින් නැවතෙමින් නැවත බුරමින් නැවතෙමින් බොහොම බයවෙලා ගොරවමින් හිටියෙ. ඒ වෙලාවෙ හදිසියෙම ලොකු, කළු, ගිනිගහන ඇස් තිබුණු බල්ලෙක් අපේ ගමන් මග ඇහිරුවා. මම දැක්කා උගේ කටේ තිබුණු සුදු තියුණු දත් දිලිසෙනව. </p>
	<p class="block_8">“මම දණඩත් උලුක් කරගෙන ඌ ඉස්සරහට දිව්වා. ඒත් ඒ වෙනකොට බොක් පැනල ඉවරයි. සත්තු දෙන්න පොළවෙ පෙරළි පෙරළි පොර කෑව. උන්ගෙ දත් එකිනෙකාගේ ඇමිණිලයි තිබුණෙ. මම උන්ගෙ අනිත් පැත්තට යන්න යද්දි බිම දිගාවෙලා හිටිය අශ්වයෙක්ගෙ ඇඟේ වැදෙන්න ඔන්න මෙන්න වුණා. මම පුදුමයෙන් නැවතිලා සතා දිහාත් වටපිටාවත් පරික්ෂාවෙන් බලද්දි මගේ ඉස්සරහ තියෙනව දැක්ක සර්කස් කණ්ඩායම්, පොළෙන් පොළට සංචාරක වෙළෙන්දෝ ගමන් කරන, ජීවත්වන වර්ගයේ වැගන් එකක්. හරියටම කියනව නම් කැරවෑන් එකක්. </p>
	<p class="block_8">බය හිතෙන නොකඩවා ඇහෙන සද්දෙ ආවෙ ඒකෙ ඇතුළෙන්. වාහනය රවුමෙන් ගිහිල්ල, ලී වලින් හදල තිබුණු පඩි තුනක් නැගගෙන ගියේ ඇරල තිබ්බ දොරෙන් අපරාධකාරය උඩට පනින්නයි. </p>
	<p class="block_8">දැක්ක දේ දුටු මනතින්ම මට තේරුම් ගන්න බැරි වුණා. යාඥාකරන පෙනුමකින් මිනිහෙක් දණ ගහගෙන හිටිය අතරෙ එතන තිබුණු එකම ඇඳේ පණ තියෙන යමක් දුටුව. අඩ නිරුවත් ගැහැනියක් ඇඹෙරෙමින්, දිග හැරෙමින්, වේදනාවෙන් මොර දෙමින් හිටිය. ඒ විළිරුදා හැදුණු ගැහැනියක්. </p>
	<p class="block_8">ඇවිල්ලම දැනගත්ත කෑගහන්න හේතු වුණු හදිසි අනතුර මොන වගේ එකක්ද කියල බැල්මෙන් කට හඬෙන් ඔහු මාසේයේ වලින් ආපු කෙනෙක් කියල වැටහුණා. අනාගතය යහපතක්ම වෙන්ට සැපක්ම වෙන්ට ඕනෑ කියල අදහාගන්න බැරි කෘතඥතා වචන මහ ගොඩක් කියවමින් ඔහුවත් ඇයවත් බේරා දෙන්න කියල ඒ මිනිහ ඉල්ලා හිටිය. මම කිසිම විටෙක ගැහැනියකට තබා ගැහැනු සත්වයකුට, පූසෙකුට බල්ලෙකුටවත් මේ වගේ වෙලාවක උදව් කරල නැහැ කියල මෝඩ විදිහට ඇඳේ කෑගසමින් ඉන්න ඒ මනුස්සය දිහා බලාගෙන කිව්වෙ බොහොම අහිංසකව. </p>
	<p class="block_8">“ඉන්පස්සෙ මම මගේ ඔක්කොම ඉන්ද්‍රියන් එකට එකතු කරගෙන සන්සුන්වෙලා ඇහුවා ඔවුන් ඇයි ඊළඟ ගමට නොගියෙ කියල. මිනිහ කිව්ව අශ්වයා වළකට වැටිල කකුල කඩා ගත්ත හින්ද යන්න බැරි වුණා කියල.</p>
	<p class="block_8">“හොඳයි මනුස්සයෝ” මම කෑගහල කිව්ව. “දැන් අපි තමුසෙගෙ පවුලත් ඇදගෙනම අපේ ගෙදරට යමු කියල.” ඒත් අර බුරා හැලෙන කා ගන්න බල්ලො දෙන්න අපිට එළියට යන්න දුන්නෙ නෑ. ඉන් පස්සෙ උන් දෙන්න මරා ගන්න එක නවත්තන්න ලී පොලුවලින් ගහල අපි උන් දෙන්නව දෙපැත්තට කළා. ඉන් පස්සෙ මට අදහසක් ආව බල්ලො දෙන්නගෙන් එකෙක්ව දකුණටත් අනිකව වමටත් වැගනයට ඈඳල අපිට උදව්වට ඇදගෙන යන්න බැඳ ගන්න. විනාඩි දහයකින් ඔක්කොම ලෑස්ති කරගෙන වැගන් එක මිනිසාගෙත් මගෙත් බල්ලො දෙන්නාගේ උදවුවෙනුත් හෙමින් ඉස්සරහට ඇදුණා. පාරේ හෑරිල තිබුණු ගැඹුරු වළවල වැටි වැටි ගැස්සි ගැස්සි වේදනාවෙන් පීඩා විඳින ගැහැනියද සමග කරත්තය ඉස්සරහට ඇදෙන්න වුණා. </p>
	<p class="block_8">“හරිම පාරක් තමයි යාළුව ඒක. අපි හති දම දම කෙඳිරි ගගා, ලෙස්ස ලෙස්සා දහඩිය දමාගෙන දිගටම ගමනේ යෙදුණා. මේ එක්කම අසරණ බල්ලො දෙන්නත් අමාරුවෙන් හුස්ම ගනිමින් දිගටම ගමනේ යෙදුණා. </p>
	<p class="block_8">“අපි ගෙදරට එන්න පැය තුනක් විතර ගියා. ගෙදර දොරකඩට එන්න කලින්ම වැගන් එකෙන් ආපු කෑගැහිල්ල නැවතුනා. අම්මයි දරුවයි හොඳින් හිටිය. </p>
	<p class="block_8">“ඔවුන්ව ඇඳට දාල මම මගේ අශ්ව කරත්තෙ අරගෙන ගිහින් දොස්තරව එක්කරගෙන එන්න කියල මගේ සේවකය යැව්ව. මේ අතරෙදි මේ මිනිහ නියම ප්‍රංශ කාරයෙක් වගේ බය සැක නැතිකරගෙන, සැනසීමෙන්, දරුවාගේ උපත නිමිත්තක් කරගෙන ජයෙන් උද්දාමයට පත්වෙලා කෑදරකමෙන් කමින් සිහි නැති වෙනකම් බොමින් උන්නා. </p>
	<p class="block_8">“ඒ දරුවා ගැහැනු දරුවෙක්. </p>
	<p class="block_8">“මම මේ මිනිස්සුන්ව සතියක් තියාගෙන හිටිය. මේ තරුණ අම්මගෙ නම එල්මයිරා. අසාමාන්‍ය විදිහට පැහැදිළිව අනාවැකි කියන්නියක් වුණා. ඇය මට කිව්වෙ මම දිගු ජීවිතයක් ගත කරන නිමක් නැති ප්‍රීති ප්‍රමෝදයක ඉන්නා කෙනෙක් කියලයි.</p>
	<p class="block_8">“ඊට පස්සෙ ආපු අවුරුද්දෙ හරියට එදා දිනයෙම ඇඳිරිය ළඟා වෙද්දි මං දුම්බොන කාමරයේ ඉඳිද්දි සේවකයෙක් ඇවිත් කිව්වා 'ගිය අවුරුද්දෙ අර මහත්තයා උදවු කරපු අහිගුන්ඨකයින් ඇවිල්ලා ඉන්නවා මහත්තයට ස්තුති කරන්න' කියල.</p>
	<p class="block_8">“ඇයව ගෙට ගත්ත මම පුදුමයෙන් ගොළුවෙලා ගියා. ඇය සමග සිටියේ සුදු හමක් සහිත දුඹුරු පාට කෙස් තියෙන උතුරු පළාතෙන් ආව කෙනෙක්. හිස නමල මට ආචාර කළ මිනිහා කතා කළේ ඒ ප්‍රජාවෙ නායකයා වගේ. තරුණ එල්මයිරා මා ඇයට කළ උදවු උපකාරය ගැන කිව්ව බවත් ඒ නිසාම මට කෘතඥතාවය ප්‍රකාශ නොකර අවුරුද්දෙ උත්සවය පවත්වන්න බැරි බවත් කිව්ව. </p>
	<p class="block_8">“මම ඔවුන්ට කුස්සියේ කෑම බීම සපයා දී එදා රාත්‍රියේ නවතින්නට සලස්වා ආගන්තුක සත්කාර කළා. පසුවදා ඔවුන් යන්න ගියා.</p>
	<p class="block_8">“එදා ඉඳලම මේ ගැහැනිය ළමයත් එක්ක හැම අවුරුද්දෙම එදා දිනයට ආවා. ලස්සන හුරුබුහුටි කෙළි පොඩිත්තියක්. හැබැයි ගෑනි හැමදාම ආවෙ වෙනත් මිනිහෙක් එක්ක. ඔවර්ජන් වල ඉඳල නුහුරු උච්චාරණයකින් කතා කරල මට ස්තුති කරපු එක් මිනිහෙක් විතරක් අවුරුදු දෙකක්ම ආව. මේ කෙළි පොඩිත්තියත් ඒ හැම කෙනෙකුටම තාත්තා කියල කතා කළේ හරියට අපි කාට හරි මහත්තය කියල කතා කරනව වගේ.”</p>
	<p class="block_8">අපි ගෙදරට පැමිණෙන විටදි යාන්තම් වෙන්කර හඳුනා ගත හැකි සෙවනැලි තුනක් අපව බලාපොරොත්තුව පඩි මත සිටිනවා දුටිමු. උසම කෙනා අඩි කීපයක් ඉදිරියට විත් වැදගත් අයුරින් බොහෝ නැවී “ලෙ කොමෙට් මහතාණෙනි, අපි අද ආවෙ අපේ උතුම් වූ ආචාරය පුද කරන්න...”</p>
	<p class="block_8">ඔහු බෙල්ජියම්කරුවෙක් වූයේය.</p>
	<p class="block_8">පොඩි එකා කතා කළේ ළමයි ස්තුති ගායනාවකදී කරනු ලබන අන්දමේ තියුණු සංගීත හඬකිනි. </p>
	<p class="block_8">මම කිසිවක් නොදන්නවා සේ පෙනී සිටිමින් තරුණ එල්මයිරා පසෙකට කැඳවා කතා කරමින් ප්‍රශ්න කීපයක් ඇසුවෙමි. </p>
	<p class="block_8">“මේ ඔහේගෙ ළමයගෙ තාත්තද?”</p>
	<p class="block_8">“අනේ නෑ මහත්තයෝ.”</p>
	<p class="block_8">“තාත්තා මැරිලද?”</p>
	<p class="block_8">“නෑ මහත්තයා අපි තවමත් සැරෙන් සැරේ මුණ ගැහෙනව. එයා පොලිස් වැඩවල යෙදිල ඉන්න හමුදාවෙ යුද්ද භටයෙක්.”</p>
	<p class="block_8">“මොනවා! එහෙනම් මෙයා නෙවෙයිද දරු උපතෙදි මාර්සෙල්ස් වල ඉඳල ආපු මනුස්සය.”</p>
	<p class="block_8">“අනේ නෑ මහත්තයෝ, ඌ මහ තක්කඩියෙක්. මං ඉතුරු කර ගත්ත සල්ලි ඔක්කොම ඌ හොරකම් කර ගත්ත.”</p>
	<p class="block_8">“එතකොට යුද භටයා? ඒ ඇත්ත තාත්තා දන්නවද එයාගෙ ළමය ගැන.”</p>
	<p class="block_8">“ඔව් මහත්තයෝ එයා දැරිවිට හුඟක් ආදරෙයි. ඒත් එයාට දැරිවිව රැක බලාගන්න බෑ. මොකද කියනව නම් එයාට එයාගෙ බිරිඳගෙන් තවත් ළමයි ඉන්නව.”</p>
	<h2 class="block_4" id="calibre_toc_9">Notes</h2>
	<dl id="note_1" class="footnote"><dt class="calibre5">[<a href="index_split_010.html#back_note_1" title="1" class="noteref">←1</a>]</dt><dd class="calibre6"><p class="block_13">දේවගැතිවරයෙකුට දෙන ගරු නාමය</p></dd></dl>
</body></html>
