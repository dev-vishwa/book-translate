<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en" class="calibre">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre1">
<p class="block_3" id="calibre_pb_4"> </p>
	<p class="block_"> </p>
	<p class="block_"> </p>
	<p class="block_"> </p>
	<p class="block_"> </p>
	<p class="block_"> </p>
	<p class="block_8">ගී ද මෝපසාං නමින් ලොව දන්නා ප්‍රංශ මහා ලේඛකයාගේ සම්පූර්ණ නම වනුයේ හෙන්රි රෙනෙ ඇල්බට් ගී ද මෝපසාං ය.</p>
	<p class="block_8">1850 අගෝස්තු 5 වනදා ප්‍රංශයේ ඩියැප් අසල ෂැටෝ ඩු හොමොනියෙල්ලා මාලිගයෙහි උපත ලදැයි පවසන (ඔහුගේ මව පවසන පරිදි මෙහි උපත ලද බව පැවසුවද එය විවාදයට ලක්ව ඇත.) මොහු 1893 ජූලි 6 වනදා ප්‍රංශයේ පැරිස් හිදී  මියගියේය. </p>
	<p class="block_8">ලෝ ඩු මරේ පොතුවින් සහ ගුස්ටාවෝ ඩු මෝපසාං යුවළගේ වැඩිමහල් දරුවා ඔහු විය. ඔහුගේ සහෝදරයා වූ දෙවන දරුවා එර්ව 1856 දී මෙලොවට බිහිවිය. දෙමාපිය දෙදෙනාම නෝමන්වරුන් වූ අතර පියා අප්‍රධාන රදළ පැලැන්තියකට අයත් විය. ගී ද මෝපසාංට වයස අවුරුදු 11 වෙද්දි නිදහස් මතධාරි කාන්තාවක වූ ඔහුගේ මව එකල වූ සමාජ අපවාදයන්ට මුහුණ දෙමින් සිය සැමියාගෙන් නීතියෙන්ම වෙන් විය. ඒ වන විට එර්වේට වයස අවුරුදු පහක් විය. පියාගෙන් වෙන්ව දරු දෙදෙනාගේ භාරකාරත්වය  ගත් මව සම්භාව්‍ය සාහිත්‍ය කෙරෙහි දැඩි ඇල්මක් දැක්වූ කාන්තාවක් විය. වයස අවුරුදු දහයක් වන තුරු ඔහු මව සමග එට්රිටා වල සතුටින් ජීවත් විය. ප්‍රාථමික අධ්‍යාපනය පල්ලියෙන් ලැබූ අතර ඉන් පසු අවුරුදු දහ තුනේදි ඉවේව්තුහි හි ගිහියන් සහ පැවිද්දන් සඳහා වූ පාසලකට ඔහුව ඇතුළු කරන ලදි. එහිදී ඇති වූ කලකිරීමක් හේතුවෙන් ඒ පාසලෙන් අයින් වූ ඔහු 1868 දි ලෙ හාව් හි ලයිසි පාසලට ඇතුළු වී එම වසරේම ප්‍රථම උපාධිය ගබා ගත්තේය. 1869 දි පැරිසියට පැමිණි ඔහු එහි දී නීතිය හැදෑරීමට පටන් ගත් නමුත් ප්‍රංශ-ජර්මන් යුද්ධය පැතිර යාම නිසා එයට බාධා එල්ල විය. මෝපසාං පළමුව යුද සේවයට එක්වූයේ ස්වේච්ඡා භටයකු ලෙසය. පසුව ඔහුගේ පියාගේ මැදිහත් වීම හරහා භට කණ්ඩායම්වල නවාතැන් ආදිය බාර නිලධාරියෙකු ලෙස මාරුවීමක් ලබා ගත්තේය. යුද්ධයේදි ඔහු ලබා ගත් අත්දැකීම් ඔහුගේ කෙටිකතා වලට පාදක විය. </p>
	<p class="block_8">1871 ජූලි වලදි හමුදා සේවයෙන් මුදා හරින ලද ඔහු පැරිසියට පැමිණ නීතිය හැදෑරීම ආරම්භ කළේය. නැවත වරක් ඔහුගේ සහයට පැමිණි පියා ඔහුට නාවික අමාත්‍යංශයේ තනතුරක් ලබා දුන්නේය. මෙය නීතිඥයෙක් ලෙස සුදුසුකම් ලැබීමට බොහෝ උපකාරි විය. ඔහු නිලධාරිවාදය කෙරෙහි සැලකිල්ලක් නොදැක්වූ නමුදු නීතිඥයෙකු ලෙස අසාර්ථක වූයේ නැත. 1879 දී ඔහුගේම කැමැත්තට අනුව ඔහුගේ පියාට ඔහුව මහජන උපදේශක අමාත්‍යංශයට මාරු කර ගත හැකිවිය. </p>
	<p class="block_8">මෝපසාංගේ මව වූ ලෝ පොතුවින්ගේ සහෝදරයා වූ ඇල්ෆ්‍රඩ් පොතුවින්, ගුස්ටාවෝ ෆ්ලෝබෙයාර්ගේ මිතුරකු විය. ඔහු සහ ලෝ අතර කිට්ටු සබඳතාවයක් තිබිණ. 1867 දී ගුස්ටාවෝ හඳුනා ගැනීම සඳහා ලෝ තම පුතාව ක්‍රොස්සෝන් වෙත යැවුවාය. යුද්ධයෙන් පසු ආපසු පැරිසියට පැමිණි ෆ්ලෝබෙයාර්ගෙන් ඇය තම පුතු බලාගන්නා ලෙස ඉල්ලුවාය. මෝපසාං ලේඛකයකු වීමට පුරුදු පුහුණු වූයේ ඔහුගෙනි. ෆ්ලෝබෙයාර් පැරිසියේ ඉන්නා කාලයේදි ඉරිදා දිවා භෝජනය සඳහා මෝපසාංව කැඳවා ගන්නා ඔහු, ගද්‍ය ශෛලීන් හා ඔහුගේ තාරුණ්‍යයෙන් පිරි සාහිත්‍යයන් පිළිබඳ අභ්‍යාසයන් නිවැරදි කරමින් උපදෙස් ලබා දුන්නේය. ඒ යුගයේ ප්‍රමුඛ සාහිත්‍යධරයන්ව සිටි ඉවාන් තුර්ගනේව්, එමිල් සෝලා, එඩ්මන් ඩු ගොන්කූර්, හෙන්රි ජේම්ස් වැනි ලේඛකයින් ඔහුට හඳුන්වා දුන්නේය. මෝපසාං පිළිබඳව ෆ්ලෝබෙයාර් පැවසුවේ “ඔහු මගේ ශිෂ්‍යයෙක්, මම ඔහුට මගේ පුතෙකුට වගේ ආදරේ කරනවා” යනුවෙනි. </p>
	<p class="block_8">ගුස්ටාවෝ ෆ්ලෝබෙයාර්ගේ හදිසි මරණය මෝපසාංට දැඩි පහරක් එල්ල කළේය. ෆ්ලෝබෙයාර් සමග ආධුනික කාලය ගත කරද්දි ඔහු ආරූඪ නමකින් අප්‍රකට ප්‍රාදේශීය සඟරාවල කතාවක් හෝ දෙකක් පළ කළේය. ඔහුගේ හැරවුම් ලක්ෂ්‍යය වූයේ ෆ්ලෝබෙයාර්ගේ මරණයට මාසයකට පමණ පෙර 1880 අප්‍රේල් වලදීය. සෝලා විසින් ප්‍රධානත්වය ගත් ප්‍රංශ - ජර්මන් යුද්ධය අළලා ලියවුණු වෙළුමේ වූ කෙටි කතා හය අතරින් ඔහුගේ කෙටි කතාව වූ “බෝල් ඔෆ් ෆැට්” කෙටි කතාව හොඳම කෙටි කතාව වූ අතර එය ඔහු අතින් ලියවුනු හොඳම කෙටි කතාව වශයෙන්ද සැලකේ. එය ප්‍රකාශයට පත් වීමත් සමග ඔහුට පුවත්පත්වලින් කැඳවීම් ලැබිණ. ඔහු අමාත්‍යංශය අතහැර ඊළඟ දෙවසර “ලා ගොලුවා” හා “ජිල් බ්ලාස්” යන පුවත් පත් වලට ලියන්නට පටන් ගත්තේය. ඔහුගේ බොහෝ කෙටි කතා මුලින්ම පළවූයේ  පෙර සඳහන් පුවත් පත්වලය. ඔහුගේ සමෘද්ධිමත් කාලය වූයේ 1880 සිට 1890 දක්ව වූ දස වසරයි. </p>
	<p class="block_8">ඔහු ඔහුගේ විවේක කාලයෙන් වැඩි කොටසක් ගත කළේ පිහිනීමට සහ සෙන් ගඟෙහි බෝට්ටු ගවේෂණයටය. ගණිකාවන් සහ ගණිකාවන් වීමට සිටි කාන්තාවන් ඇසුරේ ඔහු සහ ඔහුගේ මිතුරෝ නිතර කාලය ගත කළෝ ය. පැරිසියේ ගත කළ මුල් කාලයේදි එනම් අවුරුදු 20 දී පමණ විවිධ ගැහැනුන් සමග ඇති කර ගත් විවිධ ලිංගික සම්බන්ධතා හේතුවෙන් ඔහුට සීෆිල්ස් වැළඳෙන්නට ඇතැයි සැකයක් පවති. ඔහුගේ සහෝදරයාද තරුණ වියේදීම මිය ගියේ සීෆිල්ස් රෝගය හේතුවෙනි. ප්‍රතිකාර ගැනීම මුරණ්ඩු ලෙස ප්‍රතික්ෂේප කිරීම හේතුවෙන් වැඩිහිටි වියට පත්වීමේදි ඔහුගේ රෝගි තත්ත්වය  වැඩි විය. </p>
	<p class="block_8">ලේඛන කලාවෙන් ඉසුරුමත් ජීවිතයක් ගත කළ ඔහුට පැරිසියේ කාන්තාවන් සමග රහසිගත සම්බන්ධකම් පැවැත්වීමට ඈඳා ගත් නිවසක් සහිත බද්ධ නිවාසයක්ද එටිරිටාවල නිවසක්ද රෙවේරාවල මන්දිර දෙකක්ද සැහැල්ලු රුවල් නැව් කීපයක්ද තිබිණ. කෙටි කතා 300 ක් නවකතා 6 ක් සහ එකම ගද්‍ය සංග්‍රහයක්  ඔහු ප්‍රකාශයට පත් කළේය. ස්නායු ක්ෂය වීමේ රෝගය වැඩි වත්ම ඔහුගේ ලිවීම ද පහත වැටුණේය. </p>
	<p class="block_8">ක්‍රම ක්‍රමයෙන් අඳුරු මානසික තත්ත්වයකට වැටුණු ඔහු සිය මව සමග නැවතී සිටියදි 1892 ජනවාරි 2 වනදා ගෙල කපාගෙන සිය දිවි නසා ගැනීමට තැත් කළේය. දෙදිනකට පසු වෛද්‍යවරුන්ගේ කරුණු පැහැදිලි කිරීම් මත මවගේ එකඟත්වයෙන් වෛද්‍ය බ්ලාන්ච්ගේ සාත්තු නිවාසයේ දැඩි බැඳීම් වලින් ඔහුව නවතා තැබීය. 43 වන උපන් දිනයට මාසයකට පෙර 1893 ජූලි 6 වන දා ඔහු ප්‍රංශයේ පැරිස් නුවරදී මිය ගියේය. </p>
	<p class="block_8">“මම සෑමදේටම ගිජු වුණෙමි, ලබා ගත් සතුටක් නැත...” </p>
	<p class="block_8">ඔහුගේ සොහොනෙහි ලියා ඇත.</p>
	</body></html>
